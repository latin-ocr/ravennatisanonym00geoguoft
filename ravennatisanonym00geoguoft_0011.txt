PRAEFATIO.

Ravennatis anonymi cosmographia, seâ€”
ptimo ut videtur post Christum natum sae-
culo conscripta, primum vulgata est Parisiis
anno 1688 a Placido Porcherone, qui non
solum codicem regium typis mandandum
curavit, sed etiam de libri explicatione
optime meritus est. iterum edidit Iacobus
Gronovius ad calcem Melae a. 1696, et pau-
cis emendatis tertium Abrahamus Gronovius
a. 1722.

Ex hoc tempore rerum geographicarum
cognitio, mirum in modum aucta, erudito-
rum animos in diu neglectum Ravennatem
saepius convertit. quam ob rem, rarescen-
tibus etiam priorum editionum exemplaribus,
novam editionem haud ingratam fore geogra-
phiae studiosis censuimus.

